---
title: Rekordní počet mláďat v sokolí farmě ČEZ
published: true
image: >-
  /media/dvojcata-z-chladici-veze-paroplynoveho-cyklu-pocerady-20220728-122924.jpg
listing_thumbnail: >-
  /media/dvojcata-z-chladici-veze-paroplynoveho-cyklu-pocerady-20220728-122924_274.jpg
description: ' V rámci celé republiky přišlo na svět 33 sokolích slečen či kluků z komínů skupiny ČEZ, což je historický rekord. '
date: '2023-01-24'
logoset: ''
category: news
layout: news
---
Úctyhodný počet letošních sokolíků se rozletěl do světa z ochozů komínů a chladicích věží Skupiny ČEZ. V rámci celé republiky přišlo na svět 33 sokolích slečen či kluků, což je historický rekord. Pro srovnání; stejný počet mladých vyvedly sokolí páry v letech 2011, kdy byla v Elektrárně Tušimice umístěna na ochozu chladicí věže vůbec první hliníková sokolí budka v České republice, až 2015. Sokolí páry přitom v tomto období přibývaly postupně a ve finále jich bylo teprve šest, kdežto dnes jich je už deset trvale zahnízděných v rámci „sokolí farmy“ Skupiny ČEZ. Nejvíce „zářezů“ mají tradičně i letos severní Čechy, a to 19 mláďat. I to je zatím historicky nejvíce v daném roce. V současné době evidují ornitologové zhruba 130 sokolích párů v celé ČR, deset z nich hnízdí na objektech ve vlastnictví ČEZ, přičemž v období 2011 – 2022 se z těchto staveb rozletělo do světa 147 mláďat sokola stěhovavého!

**Sečteno a podtrženo:** Sever: Teplárna Trmice 4; Elektrárna Ledvice 4; bývalá výtopna ČEZ Teplárenské v Proboštově 3; Paroplynový cyklus Počerady 2; Elektrárna Tušimice 3 a Elektrárna Prunéřov 3. Střed: areál  společnosti Energotrans v Třeboradicích u Prahy 4 a Teplárna Energotrans (dříve Elektrárna Mělník) 3. Jih: Jaderná elektrárna Temelín 3. Vysočina: Jaderná elektrárna Dukovany 4. Celkem: 10 hnízdících párů a 33 mláďat. 



„Je to paráda, letos je v lokalitách ČEZu deset úspěšně hnízdících párů, kterým se narodilo neskutečných 33 mláďat, z toho 4x čtyřčata, 5x trojčata a jednou dvojčata. Co je více než podstatné, všechna mláďata se letos podařilo okroužkovat, takže doufám, že o nich v dalších letech ještě uslyšíme,“ neskrývá své nadšení Václav Beran. V případě kroužkování dobře ví, o čem mluví. Díky „prstýnkům“ některých rodičů se mu například podařilo zjistit, že na komínu Teplárny Trmice hnízdí německá samice 4HL a má nového samce ANW, který se narodil v roce 2020 v Záluží  u Litvínova (Unipetrol).  Na chladicí věži v  Elektrárně Tušimice hnízdí samice se žlutým kroužkem 99, narodila se v roce 2015 na skále u obce Tubož na Mělnicku. 

„V Proboštově je neznačená samice a má nového samce AFM, který se narodil v roce 2019 a je potomkem Ledvíka z Elektrárny Ledvice, vůbec prvního značeného sokola na stavbách ČEZ. Ten nyní hnízdí na chladicí věži paroplynu Počerady. Původní partner samice bohužel uhynul, proto také hnízdění proběhlo později, než jsem čekal. Když jsem vylezl na ochoz komína s úmyslem okroužkovat mladé, samice teprve seděla na vejcích. Nicméně na svět přišli dvě krásné sokolí holky a jeden kluk. A v Ledvicích hnízdí neznačená samice nově se samcem DH, který se rovněž narodil v Záluží, ale v roce 2018,“ dodává Václav Beran.

_Dvojčata z paraplynového cyklu Počerady_

![](/media/okrouzkovana-dvojcata-z-paroplynoveho-cyklu-pocerady-20220728-122925.jpg)

_Čtyřčata z Třeboradic_

![](/media/prakticky-rok-co-rok-ctyrcata-to-je-vizitka-sokoliho-paru-z-treboradic.jpg)

_Trojčata z Proboštova_

![](/media/trojcata-z-probostova-20220728-122925.jpg)

_Trojčata z Prunéřova_

![](/media/trojcata-z-prunerova.jpg)

_Trojčata z teplárny Energotrans_

![](/media/trojcata-z-teplarny-energotrans-drive-elektrarna-melnik.jpg)

_Tušimická trojčata_

![](/media/tusimicka-trojcata-20220728-122926.jpg)





![](/media/nadacecez.png)
