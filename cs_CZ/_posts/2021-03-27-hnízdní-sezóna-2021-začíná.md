---
title: Hnízdní sezóna 2021 začíná
published: true
image: /media/tonaso_samice_navejcich.jpg
listing_thumbnail: /media/tonaso_samice_navejcich_274.jpg
description: >-
  Hnízdní sezóna pro sokoly právě začíná. Část sokolích slečen už zasedla na
  vejce. 
date: '2021-03-27'
logoset: MZP
category: news
layout: news
---
27.3.2021

Hnízdní sezóna pro sokoly právě začíná. Část sokolích slečen už zasedla na vejce. Samice na vejcích sedí 30 až 32 dní. Sedí na nich sama. Sameček ji zásobuje potravou a pouze, když se jde samice nažrat, ji na chvíli sameček zastoupí a vajíčka zahřívá. 

Aktuálně můžete sledovat tři samice přímo online na vejcích:

[V areálu Orlen Unipetrolu v Záluží u Litvínova samička snesla prozatím jedno vejce](https://www.orlenunipetrol.cz/cs/zodpovedna_firma/zivotni-prostredi/starame-se-o-sokoly/Stranky/zajimavosti-z-budky-v-chemparku-zaluzi.aspx). A tak na hnízdě zatím moc vidět není. 

[V areálu Tonasa v Neštěmicích u Ústí nad Labem již samička sedí poctivě na čtyřech vejcích](https://rtsp.me/embed/HNYsSKfR/). 

[Na komíně teplárny v Českých Budějovicích sedí samička také na čtyřech vejcích](http://www.teplarna-cb.cz/hnizdo/). 

Některé páry, a to i ty zkušené, ale s hnízděním ještě vyčkávají. Například hnízdní pár samce Ledvíka a bavorské samičky REX z elektrárny v Počeradech stále ještě hnízdit nezačal, i přesto, že budku již navštěvují pravidelně. Také pár ve Spolaně Neratovice zatím vyčkává. 

Pár sokolů z elektrárny Dukovany také stále hnízdit nezačal. Tam je ale příčina zřejmá. Budky na komínech si vyhlídla i samice raroha velkého, dalšího kriticky ohroženého dravce a urputně je před sokoly brání.
