---
title: Sokoli z Litvínova uspěli v Czech Press Photo
published: false
image: /media/czech-press-photo_michal-turek_620.jpg
listing_thumbnail: /media/czech-press-photo_michal-turek_274jpg.jpg
description: >-
  V soutěži Czech Press Photo uspěla novinářská fotografie Michala Turka
  zachycující sokoly na komíně ORLEN Unipetrol.
date: '2022-02-02'
category: news
layout: news
---
Třetí místo v kategorii Člověk a životní prostředí na Czech Press Photo získala novinářská fotografie Michala Turka, která zachycuje mláďata sokola stěhovavého na jednom z komínů chemického závodu ORLEN Unipetrol v Litvínově. 

Výsledky 27. ročníku Czech Press Photo byly vyhlášeny 20. ledna online na sociálních sítích Czech Photo a Národního muzea. V letošním ročníku soutěže bylo vypsáno osm kategorií, kam se přihlásilo 250 fotografů s více než čtyřmi tisíci fotografií. Třetí místo v kategorii Člověk a životní prostředí udělila porota snímku mláďat sokola stěhovavého Michala Turka. Na vyhlášení Czech Press foto navazuje výstava fotografií v Národním muzeu, která se koná do konce května 2022.
