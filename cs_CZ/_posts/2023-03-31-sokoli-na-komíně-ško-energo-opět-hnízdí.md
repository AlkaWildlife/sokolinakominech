---
title: Sokoli na komíně Ško-Energo opět hnízdí
published: true
image: /media/mb_2_620.jpg
listing_thumbnail: /media/mb_2_274jpg.jpg
description: Na komín teplárny Ško-Energo se po dvou letech vrátili sokoli.
date: '2023-03-31'
category: news
layout: news
---
2023/březen: Na dvousetmetrový komín teplárny společnosti Ško-Energo v Mladé Boleslavi se po dvou letech vrátil pár sokola stěhovavého. Na začátku března v nově instalované budce samice vyvedla čtyři vejce. Letos šlo o první vejce v Česku na námi sledovaných komínech. Sokolí budku nechala společnost Ško-Energo na komín instalovat v roce 2013, první sokoli v ní zahnízdili v roce 2015. Budka ve výšce zhruba 168 metrů je druhou nejvýše položenou na českých průmyslových komínech. Sokoli v ní odchovali 21 mláďat. Teplárenský komín se poslední dva roky opravoval, budka proto byla přemístěna na nižší komín lakovny v areálu automobilky. Tam sokoli odchovali ještě dalších sedm mláďat. Celkem se tak v této budce již narodilo 28 malých sokolů. „_Budku na lakovně jsme pak ponechali, a pokud se zadaří, mohli by být sokolí páry v celém areálu Škoda Auto dva. Ještě ale nevíme, zda druhý pár na lakovně zahnízdil_," řekla Martina Vulcová ze Ško-Energo.

Podle Václava Berana, který sokoly kroužkuje a čistí jejich budky, začíná hnízdění na stavbách obvykle v březnu: "_Snášení vajec se postupně posouvá víc do zimy, mladoboleslavská vejce z 2. března jsou první v Česku a vůbec jedna z nejčasnějších_". Mláďata by měl sokol vyvést za 30 až 32 týdnů. "_Když už se sokol někde zahnízdí, má k místu pevnou vazbu, mladoboleslavský teplárenský komín je pro pár díky výšce velmi atraktivní, takže po opravě a navrácení budky byl okamžitě zpět_," doplnil Beran.

_Sokolí pár, samička pod sebou schovává aktuálně čtyři vejce_

![](/media/mb_1_620.jpg)
