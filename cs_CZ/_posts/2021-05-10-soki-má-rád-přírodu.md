---
title: Soki má rád přírodu
published: true
image: /media/soki.jpg
listing_thumbnail: /media/soki_274.jpg
description: Pracovní listy pro žáky ZŠ i se soutěží
date: '2021-05-10'
category: news
layout: news
---
Sokol SOKI je maskotem ŠKO-ENERGO již řadu let. „Soki má rád přírodu“ je název pracovních listů, které ve ŠKO-ENERGO připravili ve spolupráci s ochránci přírody ze ZO ČSOP Klenice. V pracovních listech se naučnou a zábavnou formou mohou dozvědět žáci prvního stupně základních škol spoustu důležitých informací ze života sokolů stěhovavých a ještě vyhrát hezké ceny. Pracovní listy byly vydány při příležitosti Dne Země, jehož cílem je podpora ochrany životního prostředí. A na téma ochrany dravců by se nemělo zapomínat. 

Sokolí pár přivedl na svět mláďata v budce na komíně ŠKO-ENERGO v Mladé Boleslavi poprvé v roce 2015. Od té doby mapují život sokolů, kterých se na mladoboleslavském komíně narodilo už celkem 21.

Pracovní listy i s pravidly soutěže jsou ke stažení na [**stránce ŠKO-ENERGO**](https://www.sko-energo.cz/cs/sokoli/).
